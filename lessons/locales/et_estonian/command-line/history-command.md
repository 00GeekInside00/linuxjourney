# history

## Tunni sisu

Sul on shellis sisestatud käskude ajalugu, mida saab tegelikult isegi vaadata. See on päris kasulik, kui soovid leida ja rakendada mõnda eelnevalt kasutatud käsku ilma seda uuesti trükkimata.

<pre>$ history</pre>

Kui soovid kasutada käsku, mida sa viimasena rakendasid, vajuta lihtsalt nooleklahviga üles.

Tahad kasutada eelmist käsku ilma seda uuesti trükkimata? Kasuta !!. Kui sa kirjutasin enne cat fail1 ja tahad seda uuesti kasutada, siis võid lihtsalt kirjutada !! ja see rakendab su viimatise käsu.

Veel üks history otsetee on ctrl-R. See on tagurpidine otsingu käsk. Kui sa vajutad klaviatuuril ctrl-R ja hakkad kirjutama osa käsust, näitab see sulle võimalikke vasteid ja sa saad nende vahel liikuda kui vajutad uuesti ctrl-R. Kui sa oled lõpuks leidnud käsu, mida tahad uuesti kasutada, vajuta lihtsalt Enter.

Meie terminali aken hakkab natuke liiga kirjuks muutuma? Koristaks pisut. Kasuta clear käsku, et oma kuva ära tühjendada.

<pre>$ clear</pre>

Nii näeb juba palju parem välja, eks?

Kui me juba räägime kasulikest asjadest, siis üks kasulikemaid käsurea keskkonna omadusi on tabulaatorklahviga käskude lõpetamine. Kui sa alustad käsu, faili, kataloogi vms kirjutamist, vajuta tabulaatorit. Põhinedes sellele, mida ta leiab otsitavast kataloogist, lõpetab see käsu automaatselt, kui just ei ole teisigi faile, mis algavad samade tähtedega. Näiteks, kui sa tahaksid sisestada käsku chrome, võid sa kirjutada chr ja vajutada tabulaatorit ja chrome lõpetatakse sulle automaatselt.

## Harjutus

Liigu oma käskude ajaloos üles ja alla nooleklahvidega. Mängi natuke ctrl-R otsinguga.

## Küsimus

Millise käsuga saab puhastada terminali akna?

## Vastus

clear
